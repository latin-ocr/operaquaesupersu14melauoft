767

vimus huiusmodi impostorem, Nicolaum Storch,
seu Pelargum, autorem sectae Anabaptisticae‚
falso gloriantem, sibi apparuisse Angelos visibili
specie, qui vaticinati essent, ipsum fore instau-
ratorem ac reformatorem Ecclesiarum. Addebat,
repurgationem doctrinae a Luthero institutam
nondum penetrasse ad vivos fontes, nec ex veris
fundamentis exstructam esse: sicut hoc etiam tem—
pore multi clamose ac tumultuose contendunt.

Hic Enthusiasta, Nicotaus Storch, tandem
Monaci in hospitali, seu nosocomio miserabili-
ter mortuus est. Infelix vero discipulus Nicolai,
Thomas Monetarius, concitabat in Thuringia se—
ditionem rusticorum, propter quod scelus capite
cervicibus abscisso supplicium magistratui solvit.

Sanctus Paulus ad Colossenses capite 2. iubet
cavere, ne decipiamur his artificiis, ac impostu-
ris hypocritarum, iactantium singulares revela-
tiones, peculiares illuminationes, et afflatus di-
vinos in movendis non necessariis. Sed tanta est
hominum curiositas atque perversitas, ut vaga·
bundis animis circumspectent, ac desiderent prae-
stigias gestuum Enthusiasticorum‚ de industria
simulatorum, et facile fidem habeant, atque vo-
lentes sibi fucum fieri patiantur eiusmodi mani-
festis mendaciis.

Altera pellis pseudoprophetarum, qua velut
ovium villis [contextis vestiri solent, est sophi-
stica, calumniose citans, et violenter detorquens,
vel dicta scripturae, vel exempla veterum. Quem-
admodum insani Monachi praetexunt suis obser—
vationibus superstitiosis exempla divi Antonii,
Hilarionis, et aliorum Eremitarum. Item alle-
gant dictum Christi Matth. 19. inepte detortum:
Si vis perfectus esse, vade, vende quae habes, et
da pauperibus, ac sequere me. Ac constat usita-
tissimum esse in plurimis negotiis et controversiis,
ut impostores varie ludant citandis dictis imperti-
uentibus, et exemplis alienis ac inconvenientibus:
quo quidem praetextu, et artificio multi homiues
decepti abducuntur a vcro, et maximis erroribus
implicantur. Veruntamen, si quis recte didicit,
intelligit, ac meminit doctrinam catechismi, ne
ille satis, aut mediocriter profecto, confirmare
poterit et munire animum adversus haec duo ge-
nera insidiarum et imposturarum.

Quantopere papistici urgent, inculcant, osten-
tant vocabulum sacrificii? arreptum ex scriptis u·-

terum. qui frequenter usurparunt nomen sacrificii

PHIL. MEL. SCRIPTA EXEGETICA.

768

de Missa, id est, de tota ceremonia, seu de tota
actione interiore et exteriore pie utentium coena
Domini: sed illi postea, affingentes sua somnia,
conantur praetextu unius vocabuli (perinde quasi
sacrificium significet quidquid ipsis libet) confir-
mare ac stabilire omnes suos teterrimos errores de
Missa. ltaque sic argumentantur: Sacrificium est
opus a sacerdote faciendum seu offerendum pro
aliis, quibus applicatum meretur reconciliationem

seu gratiam, confert item fortunam prosperam, et
felices successus in omnibus rebus.

Ac vetus Ecclesia utitur nomine sacrificii de
Missa.

Ergo Missa sit singularis, proprius ac pecu-
liaris sacrificulorum cultus, meritorius , et appli-
cabilis pro aliis: et conducantur plurimi Missam-
res, qui quotidianis et innumerabilibus sacrificiis
privatarum Missarum promereantur ac conferant
aliis gratiam Dei, fortunae prosperitatem ‚ et bo·

nos successus, amoliantur item mala et pericula
impendentia, etc.

Huiusmodi confictis praestigiis, ac fucatis
ineptiis sese venditant et magnifice efferunt Papi-
stici. Sed si tu iecisti fideliter in animo sunda-
menta doctrinae Catechismi‚ tenes hoc firmum et
perspicuum fundamentum: quod necesse sit te
accipere, consequi, et applicari tibi gratiam, seu
reconciliationem, seu meritum oblationis ae sa-
crificii Christi, propria fide, intuente et appre-
hendente filium Dei unicum deprecatorem ac pro·
pitiatorem, qui universa obedientia, et humilia·
tione sua usque ad resurrectionem satisfecit iusti-
tiae Dei, et placavit iram maiestatis divinae, per-
soluta poena pro nobis in tota sua passione ac
morte: de quo unico sacrificio propitiatorio di-
ctum est ad Ebtaeos lO.: [uico sacrificio Christus
consummavit in perpetuum eos, qui sanctifican-
tur. Ergo manifestissimum est, te nequaquam
reconciliari et sanctificari, per et propter exter-

num sacrificium seu opus Monachi vel sacrificuli
MissatoriS.

Huiusmodi exempla vel sexcenta proferri
possent, ex disputationibus atque controversiis,
quae nostra aetate de religione exstiterunt, ac boc
ipso tempore vehementius agitantur et incitantur:
unde possit evidenter conspici, ac demonstrari.
sycophantas. et sophisticos illos Rhetores, atque
scriptores Romani l‘uutificis, in excusatione, seu
defensioue aluisuum et errorum Papisticorum,

 

