Α erumpit?

697 XII.

Ad hanc igitur crucem praeparate vos fide,
ac petite a Deo mitigationem aerumnarum. Ca-
vete autem ne curiositate seu polypragmosyne et
inquietudine animi, quaeratis negotia non neces-
saria, et aliena a vocatione, nec plus difficulta-
tum, molestiarum et miseriarum vobis accersite,
quam tempus et praesens occasio vobis offert, ut
Iosias pius et sanctus rex, dum securitatem alens
somniat se tam pium ac bene meritum principem
nullas offensiones, sed successus perpetuos et pla-
cidos exitus habiturum esse, quaecunque tentet
ac moliatur, movit bellum non necessarium ad-
versus regem Aegyptium, in quo cum vulnus ac-
cepisset, aliquanto post mortuus est. Cogitet
unusquisque vestrum, memoriaque repetat suae
vitae curriculum, tunc deprehendet haud dubie,
se ipsum quibusdam non necessariis occupationi-
bus plurimum sibi poenarum, periculorum et tri-
stissimorum casuum attraxisse ct accersivisse, ubi
si quievisset (ut loquitur in comoedia servulus)
nihil evenisset mali.

Quamobrem teneatur haec quoque regula:
In magnis rebus facienda sunt sola necessaria, nec
unquam tentari vel suscipi debet quicquam, quod
non est necessarium.

Sed hie occurritur vobis quaerentibus, quae-
nam sint necessaria , quaeve non necessaria.

Respondeo autem clare, simpliciter et ex-
plicate. Opera et negotia sunt necessaria, quae
Deus tibi praecepit, quaeque tui officii ratio po-
stulat, seu officia propria tuae vocationis, in quam
a Deo collocatus es. E regione, non necessariae
actiones et occupationes sunt, quadam curiositate
vel ambitione extra tuam vocationem erumpere,
et suscipere aliena contra mandatum Dei, seu,
ingerere te alienis vocationibus. Exempli causa.

Quid quaeso pertinet ad vocationem seu mi-
nisterium Thomae Monetarii forma gubernatoris
in regimine politico? Cur ille ingerens se admi-
nistrationi alienae, extra metas suae functionis
Cur alterum pedem in curia, alterum
in templo habet? Quamobrem vult regere negotia
civilia, constituere novam formam imperii, or-
dinare novos principatus in Germania? etc.

Sanctus et sapiens Apostolus Paulus eandem
admonitionem verbis insignibus et significantibus
repetit, ac praecipit eruditissime, 1. Thessal. 4.;
Adhortamur ut in hac re excellere singulari dili-
gentia conemini, ac in eo sitis ambitiosi, ut aga-

ANNOTATIONES ET CONCIONES IN EVANG. MATTHAEI.

698

tis propria et quiescatis, nec extra metas curratis
irruendo in alienas vocationes.

Ac in summa, polypragmosyne seu temeri—
tas molientium non necessaria vel curiositate , vel
metu futuri periculi, vel stulta spe perniciosa,
semper et infelicissima est, sive in summis sive
in infimis ordinibus existat haec vocationum con-
fusio et officiorum conturbatio.

Haec itaque singularis sapientia vitans curio—
sitatem, polypragmosynen et ambitionem, com-
mendatur hoc Christi dicto: Crastinus dies pro
sese solicitus erit, sufficit diei afflictio sua, quasi
dicat: Facito necessaria in praesentia, quae per
sese satis habebunt difficultatum, nec propria
curiositate ingerens te alienis vocationibus cumu-
lato tibi molestias, angores et aerumnas.

Rex bonus et inprimis laudatus Osias, 2.Ρῆ-
ralip. 26. volebat officio fungi Sacerdotis, et per
sese sacrificare iu templo contra divinam ordina-
tionem, scd eundem Deus, poena subita decla-
rans iram suam, percussit lepra, ita perpetuo
multiplicia incommoda et exitiales poenae se-
quuntur polypragmosynen, seu consilia et cona—
tus eorum, qui vel tentant actiones extra voca—
tionem, vel irrumpunt in alienas functiones, aut
curiositate , aut ambitione propria.

Si quis igitur recte vult vivere, ut retinens
bonam conscientiam possit in suis laboribus , actio-
nibus et negotiis petere et exspectare divinum auxi-
lium, is servet et sequatur hanc vitae regulam,
quam tradit ac praescribit hoc loco Dominus.
Initio quaere regnum Dei, hoc est, disce veram
Dei agnitionem, et conversus ad Deum fide ac-
quiescas in Deo propter mediatorem. Deinde sac
opera tuae vocationis, et in laboribus tibi divini-
tus mandatis exerce invocationem Dei, atque per-
fer animo tranquillo difficultates, in quilius et
statue iuvari te divinitus, et laetus exspecta bonos
eventus, nec exstincta luce fidei vel curis ac dolo-
ribus conficiatis, vel frangaris desperatione et
impatientia.

Hanc artem vitae si didiceris ac exercueris,
experieris re ipsa Deum tibi affuturum et opitu-
laturum esse, eventusque negotiorum ac consi-
liorum sore placidos, faustos et salutares, iuxta
Psalmi dictum: Subditus esto Deo, et spera in
eurr. Eandem doctrinam rvpetit eiusdem Psalmi
dulcissima gnome: Commenda Deo viam tuam,
et spera in eum, et ipse faciet. Viam nominat
uniuscuiusque legitimam seu iustam vocationem.

