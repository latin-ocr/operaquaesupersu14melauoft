 

417 ΧΠ.

servator, cum Filio tuo coaeterno, Domino nostro
Iesu Christo, et Spiritu sancto tuo, sapiens, bone,
misericors, iudex et fortis, miserere mei propter
Iesum Christum Filium tuum, quem voluisti pro
nobis esse victimam, mediatorem et deprecatorem,
sanctifica, rege, doce, iuva me Spiritu sancto
tuo, serva et rege Ecclesiam tuam, et politias,
quae praebent hospitia Ecclesiis.

Hac forma complecteris tres personaS, primo
simul in creatione, quia creatio est commune
opus, et invocas uuam illam essentiam conditri-
cem rerum, sicut se patefecit. Deinde admones
Deum suarum promissionum de Filio incarnato,
et petis fiducia Filii, eique tribuis proprium mu-
nus, quod constitutus sit mediator, et fuerit vi-
ctima. Tertio tribuis Spiritui sancto suum mu-
nuS‚ quod per eum regamur, sicut scriptum est:
Effundam de Meo spiritu super omnem carnem.

Sic in invocatione exerceatur doctrina de per-
sonis, et cogitentur discrimina penes officia, sicut
revelatae sunt personae. Teneamus autem et com·
munem doctrinam, quod sit una essentia diviua
trium personarum. Estque persona substantia in-
telligens, individua, incommunicabilis. Prima
est pater, qui est substantia aeterna, intelligens,
bona et omnipotens, quae intuens et cogitans se-
.se, gignit ab aeterno imaginem sni de sua essen-
tia. Haec proprietas, scilicet, gignere, discer-
nit patrem a Filio.

Secunda persona est Filius, qui est imago
patris, ab aeterno genita de essentia patris, et di-
citur λόγος, quod sit ita natus, ut ex mente nasci-
tur cogitatio seu sermo. Nam et cogitatio qua·
liscunque imago est cogitatae rei. Nec sunt in
creaturis exempla, quae propius depingant hanc
mirandam generationem, quam haec duo: mens
cogitationem gignens, et lux spargens radium.
Ideo Epistola ad Ebraeos vocat fulgorem pater-
nae lucis. Sed tamen non omnino conveniunt
hae similitudines. Nostra cogitatio non est per—
sona, nec est substantialis imago. At Filius-est
substantialis imago aeterni patris, et sicut in Sym-
bolo dicitur: Deus de Deo, lumen de lumine.
Et quod sit alia persona a patre, inde manifestum
est, quia haec imago patris assumsit postea huma-
nam naturam, quam non assumsit pater. Cum
igitur se Deus ita patefecerit. quod pater et haec
imago sint distinctae personae, credamus Deo haec
revelanti, et patrem, cum hac sua imagine coae-
terna, et simul condente res, invocemus.

Mnus-ru. Oeta. Vot.. XIV.

ANNOTATIONES IN EVANGELIA.

418

Haec lohannes clare expressit in exordio suo,
ubi dicit: Λόγον , qui est Filius, fuisse ab initio,
et per eum omnia condita esse. Cum pater quasi
deliberat cum Filio, fulget iu Filio idea operis
fabricandi, sicut in creatione hominis haec deli-
beratio describitur: Faciamus hominem ad ima-
ginem nostram. Haec arcarna lux nondum con-
spicitur, sed aspicienda erit in vita aeterna. Nunc
nos de Filio cogitantes, intueamur eum exhibi-
tum nobis, assumta humana natura, praedican-
tem, passum, resuscitatum, stantem in iordane,
ascendentem in coelum , et de ipsius proprio mu-
nere cogitemus ‚ quod mirando Dei consilio factus
sit pro nobis deprecator, et victima placans iram
Dei. Et sit Emmanuel, inter vos versatus, re—
gnans inter nos , ideo exhibitus nobis, ut nos mi-
seros regat et servet. Ideoque ante assumtam hu-
manam naturam, secernendum praebuit patri-
bus, ut Danieli, et aliis, etc.

Alligetur ergo cogitatio nostra de Filio ad
Christum, qui se patefecit, et nobiscum versatus
est, crucifixus, resuscitatus est, et ascendit in
coelum, et ostendit se Stephano, et aliis. Ac
sciamus ideo nobiscum versatum esse, ut testare-
tur se semper curare et exaudire invocantes. Et
quia Philippo interroganti de patre, respondit:
Qui videt me, videt patrem: cum de patre cogi-
tamus, primum hunc Filium patefactum mente
intueamur, et hunc patrem invocemm, qui de
eo edidit hanc vocem, Hunc audite. Et semper
simul cogitemus de ipsa patefactione, non frustra
Deum se ostendisse, et familiariter cum homini-
bus collocutum esse, sed certo testatum esse hac
ipsa re, quod vere nos curet. Nec ulla est illu-
strior confirmatio adversus epicureos et acade-
micos furores, quam haec ipsa cogitatio de pate-
factione et miraculis, quae omnia suerunt prin-
cipaliter testimonia patefactionis. Quoties autem
sic de Filio cogitamus, simul veniat in mentem,
quod mediator sit, et intercessor pro nobis, quod
propter ipsum exaudiamur.

Tertia persona est Spiritus sanctus, qui est
agitator, procedens a Patre et Filio, eiusdem sub-
stantiae, per quem in mentibus sanctorum novi
motus placentes Deo excitantur, et per quem Ec-
clesia vivit vita aeterna. Ac proprie tribuitur
Spiritui sancto vocabulum Procedere, quod ut
aliquo modo declaretur, sicut supra de imagine
quaesivimus qualecunque exemplum, in intellectu
hominis: ita iam intueamur voluntatem hominis,

27

