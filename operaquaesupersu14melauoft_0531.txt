1045

sic fiunt primi, et primi novissimi. Denique te-
statur sese harum annotationum non velle auto-
rem agnosci. Certe nimis nullus est Philippus in
hac parte Ecclesiam iuvando. Mallem et ego,
nullos esse uspiam commentarios, solis et puris
regnantibus ubique scripturis viva voce tractatis.
Sed quo modo Ecclesia carere possit commenta-
riis scripturas saltem indicantibus non video qua—
les Philippi sunt. Et quis non videt, Epistolam
ad Hebraeos esse prope commentarium? Item
Pauli ad Romanos et Galatas, Quis enim sic
tractaturus erat sacras scripturas, nisi Paulus sic
tractandas esse monstrasset? At hoc monstrare
ego appello commentari. Hoc solum a Philippo
petitur. Ipse vero alta sibi de seipso somniat
peti. Igitur ad te mitto hoc meum latrocinium,
optime GerbeHi, ut et apud vos studeatis vehe-
menter commune et vulgare facere, quantumvis
invito autore. Nam spero Iohannem Secerium
daturum operam, ut emendatius et accuratius ex-
cudatur, quam furtum meum antea excusum est.

XII.

ANNOTATIONES ET CONCIONES IN EVANG. IOANNIS.

1046

Quanquam si inexorabilis Achilles iste voluisset
ipse per sese rhetoricari in hoc libello, multum
lucis forte et gratiae addidisset. Nunc si etiam
aliquid desierit vel dispositioni vel eloquentiae,
tamen ipsa sapientia et veritas satis adfert gratiae
et lucis. Veracem enim et sapientem iactabit is
liber Philippum nisi Christus non sit veritas et
sapientia ‚ quem spirat et docet. Licet cum Chri-
sto et ipse eligat stultas esse et dici. Atque uti-
nam nos quoque sic stulti essemus cum ipsis, ut
liceret gloriari: stultum Dei sapientius est quam
homines. Gaudeo valde, Iohannem Oecolam-
padion Basileae Esaiam profiteri, quanquam au—
dio id multis displicere. Sed ea est fortuna chri-
stianae doctrinae. Dabit et per eum virum nobis
Christus aliquid lucis seu commentarii in Pro-
phetas, Id quod vel cumprimis desyderant nostra
secula. Vale mi Gerbelli in Christo, et ora pro
peccatore et stulto Luthero. Saluta omnes no-
stros in domino. VVitembergae, Anno XXIII.

66*

