579

revelat integram liberationem ,
quantumvis afflictos in hac vita, postea habituros
aeterna bona, et fruituros perpetua laetitia tunc,
cum liberati fuerint a toto peccato, non tantum
imputatione et incoatione, sed consummatione
novitatis. Deinde respondet ad minorem: Nos
sumus iusti, scilicet, per fidem, imputatione seu
iusticia a Deo imputata propter Filium, et incoa—
tione novae puritatis, quae quidem incoata novi—
tas adhuc squalida plurimum habet infirmitatis,
ita ut simul adhuc magnae sordes haereant in con-
versis, ut vere manent reliquiae peccati, tristes
dubitationes, item multae errantes flammae cupi-
ditatum , seu inclinationes viciosae multiplices in
hac immunda et misera natura ‚ donec haec massa
carnalis mersa in peccatum prorsus aboleatur ac
destruatur morte corporali.

Haec initio dicta sint de scandalo crucis,
quod offenditur humana ratio his tristissimis spe-
ctaculis, intuens molem aerumnarum, quibus
exercetur et oneratur Ecclesia.

Porro sciendum est quatuor esse genera af-
flictionum.

Primum et communissimum genus calamita-
tum est, poena certorum et peculiarium delicto—
rum, ut carcer seu captivitas Manassae. Item
spectacula publicarum poenarum, cum ultimo
supplicio afficiuntur homicidae. De hoc genere
castigationum non loquitur iste textus: Beati qui
persecutionem patiuntur propter iusticiam, sed
antea consolationem proposuit Dominus haec ope-
ra iusticae divinae sustinentibus: Beati qui lu-
gent etc.

Secundum genus calamitatum est exercitium
seu probatio, ut cum loseph innocens propter
continentiam iniuste coniicitur iu carcerem.

Tertium genus est Martyrium, scu testimo-
nium doctrinae, ut cum Petrus, Paulus, lohan-
nes Baptista etc. tantum propter confessionem ve-
rae doctrinae interficiuntur.

De utroque genere afflictionum, videlicet,
probatione et martyrio loquitur hic Christus.
Quia vult etiam sanctos homines ac ipsi placentes
agnoscere, quod adhuc haereant in ipsis reliquiae
peccati, et quod haec corrupta natura universa
propter peccatum destruenda sit. Praeterea mors
et afflictiones sanctorum sunt testimonia de sccu-
tnro iudicio, testantur restare aliam vitam etaliud
iudicium posthanc vitam. Cum enim Deus osten-
derit antea manifestis et illustribus testimoniis,

PHIL. MEL. SCRIPTA EXEGETICA.

docens iustos, ²

 

 

 

580

Paulum sibi placere et curae esse, quem tamen
sinat a turpissimo tyranno indignissime postea
interfici, significat, secuturum aliud iudicium, in
quo ostendet se approbare Paulum, non Neronem.

Item, supplicia sanctorum in confessione sunt
testimonia de doctrina, confirmant veram esse, et

non commentitiam doctrinam, et quod sancti ante· ι’

ferentes veritatem vitae vere ac serio sic sentiant,
sicut docent, nec ut hypocritae circumferant fictam
aut fabulosam doctrinam ‚ sui commodi causa.

Quartum genus calamitatum est λύτρον, id
est, compensatio seu precium pro nostris peccatis,
satisfaciens iusticiae Dei ad placandam iram. Est

autem solius Christi obedientia in omnibus ipsius η

afflictionibus et morte.

Haec quatuor genera distincta appellationi· ῥ’

bus diligenter considerentur, nec confundantur
castigationes Manassae, cum aerumnis losephi,
attamen utrique horum divinas consolationes of-
ferri atque proponi sciamus.

Etenim donatur Manassae remissio peccato-
rum propter mediatorem Christum, ad quem vera
fide confugienti poenae mitigantur. lta loseph
condonatur atque remittitur naturalis infirmitas
et immundities propter eundem Filium Dei pro-
piciatorem, et mitigatur ac tollitur tandem crux
seu calamitas. Sed a losephi aerumnas accedunt
hae causae finales, ut edantur testimonia doctri-
nae, et secuturae vitae.

Vos estis sal terrae.

initio monet de ministerio, quo oporteat
esse aliquos qui doceant. Et iu alio loco expresse
instituit doctores, scilicet cum mittit Apostolos.
Matthaei 10. ltem Iohan. 18.: Sicut misit me
pater, sic et ego mitto vos.

lit praecipit omnibus qui docent, ut sint si—
cut sal , arguant peccata , et ostendant veros cul-
tus Dei.

Et addit comminationem: Si sal fuerit insi-
pidum, effundetur et conculcabitur, sicut in Ho-
sea dicitur: Quia scientiam repulisti, repellam
te, ne sacerdotio fungaris.

llaec comminatio semper in genere hnmano
servatur. Quando doctores fiunt negligentes, et
omittunt officium, tunc postea sequitur aliqua ca-
lamitas, in qua pereunt, sicut Canonici, Mona-
chi et alii Papistae delebuntur, quia neglexerunt
et corruperunt ministerium.

