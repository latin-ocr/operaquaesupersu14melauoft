717 ΧΠ.

et bruta, prorsus exstinguuntur interitu corporum,

nec restant poenae vel supplicia, quibus fugiente
vita cadaver possit excruciari. At hominum ani-
mae sunt spiritus separabiles, exstinctis corporibus

superstites, et rursus copulabuntur resuscitatis·

corporibus, in quibus antea vixerunt: proinde
mortuis hominibus et corpora restituentur, et
vita reddetur in corporibus. Illi itaque, qui per-
severarunt in contemtu aut odio Dei, revocati ex
morte ad iudicium, audient et subibunt una cum
diabolis sententiam illam damnatoriam, Matth. 25.:
Discedite maledicti in ignem aeternum , qui para-
tus est diabolo et angelis eius. Si quis non mo-
vetur hac tristi et terribili concione, in eo certum
est pertinaciam, amentiam, et furorem a diabolis
ita confirmatum esse, ut plane captivus teneatur a
blasphemis illis spiritibus·

Praeterea non ignorare oportet, quod etiam
in praesenti vita canes et porci tales opprimantur
tragicis et atrocibus poenis. An non rabiosi ca-
neS, Pharao, Herodes, Nero, Diocletianus, Iu-
lianus, et similes tyranni, tandem summo cru-
ciatu foede misereque perierunt? Nonne porci
lutulenti, hoc est, gentes ae urbes impiae, So-
doma, Gomorra, Roma‚ Asia, Graecia, tristis-
simis exemplis horribiliter vastatae, direptae ac
funditus deletae sunt? Quid quod ante omnium
oculos versantur et in conspectu positae sunt poe-
nae quotidianae, bella‚ fames, tyrannides ac di-
lacerationes imperiorum‚ expilationes immodicae,
vastationes regionum ‚ et provinciarum. Huius-
modi poenis Deus onerat, castigat, et opprimit
canes atque porcos, de quibus hic dicitur, ut ab
aliquibus agnoscatur et intelligatur ira 'divina ad-
versus peccatum, et caeteri non sanabiles tollan-
tur e medio. Hanc brevem commonefactionem
iudico sufficere enarrationi huius dicti. Deus
clementer adiuvet et accendat corda nostra, ut
vere afficiantur his gravissimis Christi concioni-
bus, et flectantur ad conversionem ac emendatio-
nem vitae salutarem , Amen.

Petite et dabitur vobis, etc.

Discrimen inter praecepta et promissiones
opus est extare, et perpetuo notum esse in Eccle-
sia: quae quidem admonitio saepe repetitur, vi-
delicet, quod necesse sit discerni praecepta et pro-
missiones. Ac hactenus in proximis his duobus ca-
pitibus audivistis erudite declarari quaedam prae-
ceptaDecalogi. Nunc orditur Christus concionem

ANNOTATIONES ET CONCIONES ΙΝ EVANG. ΜΑΤΤΗΑΕΙ.

’718

de precatione, seu invocatione, quae quidem vir-
tus pertinet etiam ad primum et secundum prae—
ceptum Decalogi. Nam haec opera, videlicet,
vera petitio seu oratio, vera gratiarum actio, sunt
praecipui et summi cultus, qui Deo praestari
queunt, et quibus honor ei tribui potest. Eth-
nici, etMahometistae‚ seu Tamne, possunt etiam
regere mores externos honesta disciplina ‚ in con-
iugio legitimo praestare castitatem, dare eleemo-
synas, sobrie et temperanter vivere, etc„ sed hunc
eximium spiritualem et interiorem cultum, scili-
cet, veram invocationem, ‘et veram gratiarum
actionem , nemo potest praestare Deo, praeter so-
los Christianos, et vera Ecclesiae membra ‚ quae
sentiunt initia timoris Dei, fidei, et consolationis
aeternae in cordibus, quaeque norunt discrimen
inter vere pios et hypocritas.

Ac diligenter observetur hoc loco coniungi
praecepta et promissiones: praeceptum de pre-
cando, affirmat te debere Deo reddere hunc cul-
tum, ut invoces, ut petas, ut exspectes ab eo au-
xilium in periculis: Promissio proponit consola-
tionem, et certificat ηοξ, quod invocatio nostra
non sit irrita, nec inane et inutile murmur.

Ut autem de hoc tanto tamque necessario
opere, de summa virtute, de praecipuo cultu et
proprio solius Ecclesiae, ordine, ac fundamenta-
liter erudiamur, utque veris animi motibus et
serio discamus invocationem exercere: repetemus
ordine capita praecipua doctrinae de invocatione
Dei, quae quidem in hac Ecclesia saepe solent
pro concione tractari, et quoad eius fieri potest,
fideliter et copiose explicari.

Semper igitur de invocatione haec tria ordine
commemoranda familiariterquejtenenda sunt.

Primus locus, quid sit invocatio seu pre-
catio.

Secundus, cur facienda, et quas ob causas
necessaria sit invocatio.

Tertius, quomodo facienda sit, ut exaudia-
tur, recipiatur, placeat, sit efficax, rata, ctDeo
grata.

De primo.
Quid sit invocatio seu precatio.

De definitione invocationis seu adorationis
principio scire oportet, quod vocabulum precatio-
nis, seu adorationis, seu invocationis Dei com-
plectatur duo opera, videlicet, et petere aliquid

