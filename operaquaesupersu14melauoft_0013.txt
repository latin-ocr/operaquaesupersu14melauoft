 

9 X.x EXPLlCATIO PROVERBIORUM SALOMONIS. 10

cundis impiorum moveamur, ut faciamus contra
Deum, et addit comminationem de poena. Inter
poenas autem tristissima est: Tunc invocabunt,
et non exaudiam. Non hoc vult, non posse la-
psos redire ad poenitentiam, aut poenitentiam in-
utilem esse. Imo vocat nos ad poenitentiam, et
promittit mitigationem praesentium poenarum, et
remissionem poenae aeternae, ut diciturEsaiae 1.:
Si peccata vestra fuerint sicut coccinum, eritis
candidi sicut nix. Est autem dicti sententia, ante
poenam exaudiri agentes poenitentiam. Sed cum
venit poena, et iam adest. Si est corporalis, mi-
tigatur agenti poenitentiam: si est aeterna, nulla
est exauditio, ut in interitu Saul et Iudae. In
fine est antithesis: Audiens vel obediens quiescit
secure.

Caput 11.

Totum secundum caput est adhortatio ad
audiendam et discendam hanc doctrinam, quam
Deus Ecclesiae tradidit, et ad hanc nos alligat,
ac praecipit fugere aliam sapientiam, pugnantem
cum hac doctrina. Figurate enim nomine mu-
Iieris adulterae intelligit sapientiam , quae a Deo
mentes abducit. Nominatim enim inquit, illam
mulierem vagabundam relinquere magistrum, id
est doctorem Deum ‚ cui desponsata fuerat. Ta-
lis enim mens est velut adultera, quae relicto et
spreto vero magistro, cui fuerat desponsata, va-
gatur petulantissime, ludit impiis opinionibus,
ut laetantur sua audacia Epicurei, laetantur et
idolatrae suis cultibus, quia putant se propter
eos habere magnos successus, et omnia bona.
Addit autem in hoe capite promissiones et com-
minationes, iuxta dictum: Primum quaerite re-
gnum Dei, et omnia adiicientur vobis etc. Item
Psalmus 1.: Beatus vir etc. Monet etiam quo-
modo proficere possimus, coniungit enim duas
causas, auxilium Dei, et nostrum studium, sicut
alibi dicitur: Quanto magis dabit Spiritum san-
ctum petentibus. Item: Petite et dabitur vobis.
Quaerite et invenietis etc. Et in libro Sapientiae
capite 6.: Sapientia facile invenitur ab his qui
diligunt eam, et antevertit eos, qui expetunt
eam. Haec dicta promittunt auxilium discen-
tibus.

Caput 111.

Initio tertii capitis repetitae sunt adhortatio-
nes, et promissio inserta est: Misericordia et
ceritas non deserent te, scilicet misericordia Dei.
Usitata phrasis est de Deo et hominibus: Fecit
misericordiam et veritatem, id est, beneficentiam
et fidelitatem praestitit. Ut, Ionathas fecit mise—
cordiam et veritatem Davidi‚ id est, suit erga
eum beneficus et fidelis, id est, constanter et sine
simulatione eum dilexit, et ei benefecit. lta hic
dicitur: Deus benefaciet tibi, et fideliter, id est,
semper te proteget, iuxta dictum: TimentiDomi-
num non deerit ullum bonurn.

Praecepta.

Confide Domino in loto corde 1110.

Sequuntur tria praecepta. Primum de agni-
tione Dei, de fide, et de timore. Secundum de
conservatione ministerii doctrinae. Tertium de
cruce. Amplissima est doctrina in singulis prae-
ceptis. Primum praecipit de fide, et addita est
antithesis, Ne innitaris prudentiae tuae, quod
intelligatur de tribus generibus, de agnitione Dei,
de moribus, et de consiliis in delectu utilium.
Sic agnoscas Deum, sicut se in liae doctrina pate-
fecit, nolo te vagari ut Ethnicos‚ et comminisci
varia· numina, cultus, opiniones de Deo, volo te
in moribus facere quae praecepta sunt, non sequi
tuas imaginationes, utLacedaemonii concedebant
pacisci cum viro de uxore. Papa prohibet con-
iugium. Volo te in delectu rerum utilium sequi
mea praecepta, facere necessaria, non πολυπραγ-
μοσύνῃ, non spe vel metu tentare aliquid extra
vocationem. Sis memor dicti in Ezechiele: ln
praeceptis meis ambulate.

Honora Deum de facultalibus tuis elc.

Praecipit ut singuli pro suis facultatibus iu-
vent conservationem ministerii doctrinae in tem-
plis et scholis, et addita est dulcissima promissio,
sicut et Matth. 10. scriptum est: Qui dederit po-
tum aquae uni ex minimis meorum propter do-
ctrinam , habebit mercedem.

Castigationem Dei ne averseris, et non abo-
mineris· correptionem,

Hic tota doctrina de cruce comprehendenda est,
et considerandum discrimen Philosophiae et Evan-

