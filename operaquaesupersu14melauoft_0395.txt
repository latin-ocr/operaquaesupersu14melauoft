775 XII.

quam de asini umbra, ut in proverbio dicitur,
aut de lana caprina, tumultuose ac plus quam tra-
gice contendentes atque digladiantes, et crudeli-
ter omnia miscere conantes, his adeo saevis dis-
tractionibus opinionum et voluntatum, et tur-
bulentissimis tempestatibus, quibus paene obrui·-
mur, occasionem suis amarulentis criminationi-
bus atque calumniis praebuerunt.

Etsi autem, ut dixi, non leve scelus est, petu-
lanter ordinaria potestate deserta, non necessarii
schismatis autorem esse: tamen politicis sermo-
nibus, exaggerantibus atrocitatem cuiuscunque
schismatis, et pericula labefactatae concordiae
quacunque de causa, pii opponant regulam ve-
rissimam, perspicuam et immotam, quae docet,
quod sit severissima Dei voluntas et immutabile
mandatum, ut omnem idololatriam, omnes impios
cultus, omnem doctrinam dissentientem ab Evan-
gelio fugiamus, improbemus et exsecremur. Haec
regula sumitur ex primo praecepto Decalogi, et
aliis firmissimis testimoniis divinis. Nam Deca-
logus praecipit: Non habebis Deos alienos. Et
de doctrinae corruptelis Paulus inquit Gal. 1.: Si
quis aliud Evangelium docebit, Anathema sit.
Item Apostoli in Actis capit. 4. respondent: Opor-
tet Deo magis obedire ‚ quam hominibus.

Haec et similia generalia mandata pertinent
ad omues absque ullo discrimine. Ergo non du-
bium est huiusmodi dicta omnibus hominibus,
singulisRegibus, PrincipibuS‚ Episcopis, et pri-
vatis civibus praecipere, ut discant, amplectantur
et confiteantur veram doctrinam quocunque tem—
pore, ac fugiant toto pectore, publiea professione
reiiciant, et improbent omnes idololatricos cultus
et quamcunque impiam doctrinam, seu quaecun-
que falsa dogmata. Sed illa commonefactio, quam
supra inculcavi, repetita hoc loco, praesenti re-
gulae adiungatur, scilicet, quod oporteat dissen-
tientes ab ordinaria potestate certos esse de veri-
tate doctrinae, quam profitentur et amplectuntur,
sicut antea citavimus verba Deut. 17.: Sit veritas
certa, etc. id est, prius doctrinam studeas ex ve-
ris sontibus atque fundamentis recte ac ordine
discere, pie, dextre, perspicueque intelligere,
quam postquam, convictus et confirmatus testi-
moniis scripturae , agnoscis et intelligis esse veri-
tatem divinitus traditam, tunc, inquam. agnita
et intellecta veritate, deb‘es hanc obedientiam Deo
(in quocunque genere vitae versaris, sive magi-

ANNOTATIONES ΕΤ CONCIONES IN EVANG. MATTIIAEI.

l

stratum geris, aliorumve consilia gubernas, sive ·

774

plebeius civis es) ut piam doctrinam et veras scn-
tentias amplectaris, celebres, et confitearis pro—
pter gloriam Dei, propriae salutis tuae causa, et
ad propagationem ac incrementa Catholicae Ec—
lesiae Christi. Si propter hoc studium veritatis,
et piam confessionem, Papa, Episcopi, Reges ac
Principes expellent te ex suis coetibus , et hostili-
ter adversus te grassabuntur, atque ita distractio-
nes, dissidia‚ schismata et ingentes discordiae
orientur: viderint illi, quorum est culpa, scili-
cet, xtyranni , hypocritae et alii autores tam hor-
ribilium dissensionum et seiunctionum ‚ seque ad
reddendam Deo rationem praeparent} tu quidem
nec ideo ab Ecclesia Catholica seiunctus, nec tur-
batae concordiae, dilacerative consensus publici
crimine condemnandus es, quod veritatis coelestis
lucem omnibus vitae commodis, et publicae pri-
vataeque tranquillitati non dubitas anteferre, sed
ob id alienissimus ab bac culpa, potiusque laude
dignus, et officio recte functus esse iudicari debes.
Quemadmodum testatur Eliae Prophetae exem—
plum, cui cum impius rex Achab obiiceret crimen
turbatae concordiae, et convulsi status publici,
3, Regum. 18. inquiens: Tune es ille, qui con-
turbat Israel? ipse tyranno graviter respondet:
lmo non ego turbavi Israel, sed tu ipse autor es
turbationum, colendis ac stabiliendis Idolis, etc.

Porro res ipsa loquitur, ac vos scitis, Papam,
Episcopos atque doctrinam pontificiam , seu Papi-
sticam ‚ a nobis taxari, improbari, ac refutari iu
controversiis plane perspicuis, illustribus, neces-
sariis, et maximi sane momenti. ln qua quidem
necessaria reprehensione studuimus intra iustas
metas manere, fideliter universa Ecclesiae doctri..
na, inquisitis fontibus, explicata, tantumque do-
cendo, non seditionibus et armis propagata. Lu-
cet igitur in nostris Ecclesiis‚ Dei beneficio, certa
et perspicua veritas, adversus Papam , Episcopus,
Monachos, omnesque factionis pontificiae mani-
pulares ac satellites: quorum multi tetri errores,
et multi abusus adeo manifesti suut, ut facillime
agnosci et iudicari ab omnibus communi seusu
praeditis possint.

Exempli gratia.

Certa et immota veritas est: manifesta men-
dacia, et contumeliosa adversus filium Dei doceri
abiis, qui dicunt, homines mereri remissionem
peccatorum, propriis operibus, cultu Missarurm
exercitiis vitae Monasticae, peregrinationibus ad

49*

