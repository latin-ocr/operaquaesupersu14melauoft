 

1009

Secundo dicam de vero usu. principaliter,
ut dixi, haec coena instituta est, ut sit nervus
publicae congregationis.

Et sumentes corpus et sanguinem Domini
sint tales, videlicet homines agentes poenitentiam,
non sint securi, habentes malum propositum,
quia scriptum est: Probet se ipsum homo, et sic
de illo pane edats Item: Esurientes implevit
bonis. In summa: Nemo accedat retinens ma-
lum propositum, quia est donatum ‚ ut sit pignus
remissionis peccatorum, credent. Sed qui reti—
net malum propositum, non expetit remissionem
peccatorum, sed contemnit Deum , et si sic sciens
accedit, irridet Dominum nostrum Iesum Chri-
stum.

Hoc peccatum horrendum et non rarum est
etiam apud nos, qui vocamus nos Evangelicos.

Sed in hac ipsa sumtione debemus fidem ex-
citare , quod haec sumtio sit instituta, ut sit testi-
monium ‚ quod vere tibi dentur bona promissa in
novo Testamento propter filium Dei mortuum et
resuscitatum, quia textus inquit: Hic est calix
novi Testamenti.

Testamentum autem est ordinatio, in qua
moriturus alteri attribuit haereditatem, ita filius
Dei moriens, meruit nobis remissionem pecca-
torum. Et hanc attribuit nobis, et addidit hoc
ministerium, praedicationem Evangelii et Sacra-
menta, ut per hoc ministerium accipiamus haec
bona, sed per fidem. Et haec fides non sic cogi-
tet, tu accipis remissionem propter hoc tuum
opus, aut hanc tuam sumtionem‚ sed propter
filium Dei, qni pro te passus est in cruce, et re-
surrexit, et regnat ad dextram aeterni Patris, et
est mediator pro nobis, et in hac sumtione facit
nos membra sua et adiungit nos sibi, et testatur,
quod abluerit nos sanguine suo.

Haec fides sit vera consolatio agentis poeni-
tentiam. Et tunc sentitur viva et ardens fides,
quando est verus dolor, in quo consolatio sen-
titur. Ubi est securitas et pigritia, ibi non
sentitur consolatio, et non consideratur hoc di-
ctum: Esurientes implevit bonis.

Hanc doctrinam recte debetis discere, et co-
gitare, quid intersit inter vos et Papistas, cur
accedant Papistae, et cur vos accedatis.

Papistae accedunt sine poenitentia , et postea
fingunt, se hac obedientia mereri remissionem
peccatorum, et hoc opere deleta esse peccata.
Hic error necessario taxandus est.

Maura. Ona. Vol„ XIV.

XII. ANNOTATIONES ET CONCIONES IN EVANG. MATTHAEL

1010

Vos autem debetis accedere cum poenitentia, et
adferre hanc fidem, quod peccata vobis remittan-
tur, non propter vestram sumtionem‚ sed propter
filium Dei, qui meruit remissionem sua passione:
velit autem hanc sumtionem memoriale et testi-
monium esse suae promissionis, et velit nos hoc
testimonio ad fidem exsuscitare, et confirmare.

Tertio, in ista consolatione etiam debent ac-
cedere invocatio et gratiarum actio, debes cogi-
tare: Ecce filius Dei fecit te membrum sui corpu-
ris, vult te secum accedere ad Patrem, non su-
gere, vult ut invoces, petas remissionem pecca-
torum, vitam aeternam, auxilium in hac vita con-
tra Diabolum, et contra alia mala, petas servari
Ecclesiam, petas pacem et alia bona necessaria.

Item agas gratias Deo, pro hac immensa mi-
sericordia, quod genus humanum hoc modo re-
ceperit propter filium, agas gratias ipsi filio, quod
fuit pro nobis deprecator, quod sit factus victi-
ma, quod colligat et servet Ecclesiam, quod te
recipiat, quod tibi opituletur, et cogita de omni-
bus beneflciis, quae quotidie accipis.

Magna coecitas est, velle iuvari a Deo, et
non velle ei gratias agere, et nunquam profiteri,
quod illa bona, quae accipis, sint tibia Deo do-
nata. Paulus dicit 1. Thessal. ultimo: Semper
gaudete, incessanter orate, in omnibus gratias
agite.

Tria praecipit: Primum iubet gaudere, id
est, non irasci Deo, sed ei obedire in secundis et
adversis rebus.

Secundo iubet semper petere necessaria.

Tertio iubet etiam agere gratias, et agnosce-
re et fateri, quod illa bona, quae accipitis, sint
data a Deo. Et haec gratitudo declaretur non
solum verbis. sed etiam voluntate obediendi.
Ideo diligentius Deo obedias, ne velut ingratus
sis contumax.

Haec de usu Sacramenti bene mementote, et
singulis dominicis, quando fit communio, cogi-
tate vobiscum. Haec tria oportere coniungi, poe-
nitentiam, fidem in consolatione, invocationem
et gratiarum actionem.

Volo et hanc admonitionem addere: In Paulo
scriptum est: Hoc facite donec veniam. Haec
verba diligentissime mementote, quia continent
dulcissimam consolationem, quod Ecclesia man-
sura sit, donec veniet Christus, et se ostendet in
novissimo et visibili iudicio. ltem, quod interea

64

